---
title: Dalcielo
date: 2023-03-04
aliases:
  - poems/dalcielo
locations: 
draft: false
tags:
  - poems
  - filipino
  - seedlings
sr-due: 2026-01-02
sr-interval: 492
sr-ease: 250
---
Nahulog ng aleng  
nakaangkas sa motor  
ang bote ng mineral water.[^1]  

Pinulot ko't hinimasâ€”  
basa, malamig, at  
hindi pa nabubuksan.  

Pero madumi na ang bote  
at wala ako mapaglagyan  
kaya pinatong ko nalang  
sa basurahan  
baka sakaling  
may basurerong mauhaw.  

Sa Dalcielo,  
natukso ako't bumili  
ng pagkatamis-tamis nilang  
blueberry cheescake.[^2]  

Naumay ako kaya humingi  
ng service water sa counter.  
Pero wala raw.  
Hindi raw sila namimigay  
ng libreng tubig.  

Lumunok ako't naalala  
ang boteng pinatong ko  
sa basurahan habang  
ginuguniguning sana'y  
wala pang basurerong  
dumating at hindi pa ito  
nabubuksan.  

[^1]: [Halcon St.](geo:14.172609,121.242797)
[^2]: [Dalcielo SEARCA](geo:14.1617844,121.2402755)