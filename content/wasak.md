---
title: Wasak
date: 2023-01-19
aliases:
  - Wasak
  - poems/wasak
tags:
  - poems
  - filipino
  - seedlings
---
Nakayuko akong naglalakad
nang makita ko  
ang nakataob na salagubang  
sa gitna ng daan.

Pinulot ko ito
at inilipat sa damuhan
na ang pagkaberde'y tila natutuwa  
at may nailigtas akong buhay.

Tumalikod ako't  
bumalik sa daan  
nang biglang  
may narinig akong napisa.

Doon sa ilalalim ng swelas  
ng pudpod kong tsinelas  
nakadikit ang suso't talukap
nitong wasak na wasak.