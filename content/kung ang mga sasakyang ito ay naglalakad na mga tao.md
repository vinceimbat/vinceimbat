---
title: Kung ang Mga Sasakyang Ito ay Naglalakad na Mga Tao
date: 2022-07-08
location:
  - 16.064351
  - 120.450314
aliases:
  - translations/kung-ang-mga-sasakyang-ito-ay-naglalakad-na-mga-tao
tags:
  - filipino
  - seedlings
---
Tanaw ang kalsada mula rito  
Dinig ang maiingay na ungol ng mga makina  
Motorsiklong umuungol na kalabaw na nahulog sa butas  
Bus na busina nang busina para motorsiklo’y tumabi  

Nakatayo ako  
Dito sa hindi pa nasesementong daan  
Pinapanuod ang libu-libong gulong na umiikot  
Nang dumating sa’kin ang isang biro:  

Kung hindi naimbento ang sasakyan  
Kung hindi nahanap ng tao ang langis  
Kung walang kalabaw o baka o kabayo  
At hindi naisip ng tao ang kariton, kalesa o bisikleta,  

Ang mga sasakyang ito sana’y mga taong naglalakad  
At lahat sila'y nagbabatian at magkukuwentuhan  
Hanggang sila’y makarating sa dulo ng daan.  

***
Salin mula sa Pangasinan: [[nu sararayan luluganan et totoon manaakar]]