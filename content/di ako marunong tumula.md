---
title: Di Ako Marunong Tumula
date: 2023-10-25
aliases:
  - poems/di-ako-marunong-tumula
draft: false
tags:
  - seedlings
  - filipino
---
ni hindi ako gaanong marunong sumulat.  
Marunong lamang akong  
sumunod sa kung ano  
ang masarap sa pakiramdam.

Wala akong alam sa gramatika.  
Diko naiintindihan ang poetika.  
Ang alam ko lang ang magtaka  
sa kung ano ang nakikita,  
naaamoy, nalalasahan, nadarama.

Wala akong matayog na pangarap.  
Makaraos lamang sa araw na ito'y sapat na.  
At kung papalarin  
maramdamang ako'y buhay na buhay  
at nagdiriwang.

Kung sa tula man o sa awit  
o sa sayaw o sa guhit  
hindi mahalaga.  
Basta ako'y malaya, masaya,  
humihinga ng maginhawa.