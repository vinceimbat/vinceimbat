---
title: Ang Kalikasan
date: 2018-12-22
aliases:
  - poems/ang-kalikasan
tags:
  - poems
  - filipino
  - seedlings
sr-due: 2026-07-12
sr-interval: 683
sr-ease: 270
---
Hindi nagsisinungaling ang kalikasan  
Hindi nagbabalatkayo  
Hindi nagdaramdam pag siya'y nilisan  
Hindi nagaalburuto

Payapa lang ang kalikasan  
Hindi naman siya mabangis  
Umupo ka sa kaniyang tahanan  
Dinggin mo siyang tumangis

Nanay mo ang kalikasan  
Sa kaniya ka babalik  
Dakila siyang pamantasan  
Damhin mo kaniyang halik

Kasama ko ang kalikasan  
Madalas sa mga gabi  
Siya ang Kaitaastaasan  
Parati ko siyang katabi