---
title: Amayo
date: 2019-10-24
aliases:
  - poems/amayo
tags:
  - poems
  - pangasinan
  - seedlings
sr-due: 2027-03-24
sr-interval: 938
sr-ease: 250
---
Ombebetel ya amin so nadiwit  
na sayan dagem manlalapud abalaten.

Layag, beklew, limak  
manaalmoy kulibenben.

Pansisinggaway liwawa tan bilunget  
irayan mantikyab ya kamanokan.

Pigay taon lay apalabas lakap-lakap ta ka  
leleg ya onlelereg met so banwa.

Ambetel met so dagem balet  
maekem ed beklew mo.

Tan samam ya ngarem et singa met  
sarayan kamanukan.

Tinmikiyab lan bulos ed arapen  
ya ag mo ak lan balot kaiba.

***
Translated to Filipino: [[translations/amayo (sa filipino)]]