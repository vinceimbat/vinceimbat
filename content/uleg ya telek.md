---
title: Uleg ya Telek
date: 2019-07-07
aliases:
  - poems/uleg-ya-telek
tags:
  - poems
  - pangasinan
  - seedlings
sr-due: 2027-09-07
sr-interval: 1042
sr-ease: 230
---
Say kuwanda  
say anlong ed narengel  
tan makasulat ka labat  
nu makadngel ka.  

Sakey ya kabuwasan  
abangonan kon  
walay mankukurong-kurong  
ya andeket ya linya  
ed datal.  

Anengneng met nen inak  
tan amak.  
"Atan may uleg ya telek,"  
so kuwan da.  

Melmelag ka,  
singa ka bulaten  
maimimpis,  
natatakot,  
nababalang.  

Angala ak na melag ya papel  
piyan pakurongen kad satan.  
"Patey mo la ta  
ompan ombalbaleg!"  
ganggan nen amak.  
Agak inmesel.  

Kinurong mo so papel  
tan inawit takad paway  
piyan ibulos ed pitek.  

Kuyapos kad dalin  
Balet nilingaw mo ak  
Singa ka no nampasalamat  
Insan ka la abalang.  

Aliwa kan bulag  
tan lalon aliwan ag makalalikna.  
Nu bilang ta pinatey taka  
Siopa ed sikata so telek ya talaga?  

Inmalagey ak  
manlapud impakatalimukor  
tan ed satan  
binalkot ak na aralem ya deen.  

***
Impatalos ed Filipino: [[ahas na bingi|Ahas na Bingi]]