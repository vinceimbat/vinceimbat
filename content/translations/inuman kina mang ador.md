---
title: "Inuman kina Mang Ador"
date: "2022-07-07"
tags:
- "seedlings"
sr-due: 2023-08-06
sr-interval: 3
sr-ease: 250
---

Maganda kung kakukuha lang ng ibinilad na butil ng palay  
O kaya pagkatapos mag-araro  
Pero pinakamaganda pagkatapos ng gapas  
Lalo na kapag hindi binaha ang palay.  

Yung pagod na pagod tayong lahat  
Basang-basa ang mga balat  
At kumukulo ang mga pawis.  
Parang kumukulong pritong sikling  
Na hinuli sa bukid  
O kaya itik  
Kung merong nagpastol  
Na mapagbibilhan  
O mahihingan.  

Pero kung wala  
Magpabili nalang tayo ng chichiria sa Diego  
Kay Ising  

Buksan niyo na ang radyo  
Ilakas niyo  
Basta makapag-uusap pa rin tayo  

Buksan na ang dos por dos  
At punasan na ang mga baso  
Simulan na natin  
Ang pagpapagaling  
Ng mga sugat ng puso.  

***
Mula sa Pangasinan: [[poems/inuman ed di mang ador|Inuman Ed Di Mang Ador]]