---
title: "Singa karuman labat"
date: "2022-12-28"
aliases:
- "singa karuman labat"
tags:
- "seedlings"
sr-due: 2026-02-10
sr-interval: 901
sr-ease: 290
---

"Singa karuman labat"  
so maparanay tayon ibabaga  
no maminpinsan tayon manenengnengan  
lapud dakel so gagaween  
na bilay ed sikatayo:

manbibiyahe, natatrapik,  
onluloob ed trabaho,  
onsusuweldo, ondadalan  
so taon, bulan, agew  
ya agtayo naamtaan  
ya marunong ira manayan  
ontikyab.

Tan no ondapo man ed sikatayo  
so anggan sakey o duwaran oras,  
onyurong tayon mandem,  
maniistoryaan, maneelekan:  
rosas tan kumpapey ed hardin  
no iner manabet  
so natan tan andi-anggaan.