---
title: "Ahas na bingi"
date: "2022-07-08"
tags:
- "seedlings"
sr-due: 2024-10-27
sr-interval: 451
sr-ease: 230
---

Ang sabi nila  
ang tula ay naririnig  
at makasusulat ka lang  
kung nakaririnig ka.  

Isang umaga  
nagising akong  
may gumagapang  
na maitim na linya  
sa sahig.  

Nakita ni inay  
at itay.  
"Iyan yong ahas na bingi,"  
sabi nila.  

Napakaliit mo,  
para kang bulateng  
manipis,  
natatakot,  
naliligaw.  

Kumuha ako ng maliit na papel  
upang paggapangin ka roon.  
"Patayin mo na  
baka lumalki pa!"  
utos ni itay.  
Hindi ako nagsalita.  

Gumapang ka sa papel  
at dinala kita sa labas  
upang palayain sa putik.  

Gumapang ka ng mabilis  
pero tumingin ka sa akin  
parang nagpapasalamat  
at nawala ka na.  

Hindi ka bulag  
at lalong hindi ka manhid.  
Kung pinatay kita  
Sino sa atin at tunay na bingi?  

Tumayo ako  
mula sa pagkakaluhod  
at sa sandaling iyon  
Binalot ako ng malilim na katahimikan.  

***
Salin mula sa Pangasinan: [[poems/uleg ya telek|Uleg ya Telek]]

To do:
- Update this with the one I sent to TLDTD