---
title: "Pakete"
date: "2023-01-30"
tags:
- "filipino"
- "seedlings"
sr-due: 2023-02-03
sr-interval: 4
sr-ease: 270
---
May nakatabi akong aleng  
pagkaingay-ingay sa bus.  
May kausap sa telepono.  
Umoorder ng kinseng pakete ng Marlboro,  
pitong pakete ng Jumbo, at Tide.  
Basta Tide lang daw.  

Pagkatapos umorder  
kinuwento niya sa kausap  
kung paano siya nagising ng maaga.  
Nagpainit ng tubig.  
Naligo. Naglipstick.  
Naglipstick ng bigay ni kuwan.  
Nagsuot ng bistidang  
nasungkit niya sa ukay.  

At ayaw magpahuli ng boses niya  
sa ingay ng makina ng bus.  
Nakipaghabulan.  
Ayaw umawat.  

Palakas nang palakas nang palakas  
kaya hindi ko inaasahang  
bigla siyang kumambyo,  

"Ay, tatawag nalang ako mamaya  
malolowbat na itong  
internet ko!"  