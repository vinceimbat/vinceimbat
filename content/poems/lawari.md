---
title: Lawari
date: 2023-01-08
aliases:
  - poems/Kalabian ed Aglibut
tags:
  - pangasinan
  - seedlings
sr-due: 2024-03-29
sr-interval: 239
sr-ease: 230
---
Alay santing mon bulan  
letaw letaw ka'd tapew  
na sarayan bulo-bulong ya binalkot  
na andekereket ya bilunget

leleg ya manag-agos  
so agko nanengneng ya danum  
ed dalem na sayan  
manbokbokor ya taytay.

Agmo ak pa tataynan  
(panangasim)  
ed sayan panaakar-akar kod  
labin alipos na paga.

Ta say ot-ot  
et mamepereng ed siak,  
mamapaolya'd sali-salik  
ya napelag ed sayan kolos.

Eletan moy gemes mod limak,  
iturom so dalan,  
tan angga'd isabik ed abung  
agmo ak tataynan.

Ta santing mo lambengat lay  
mogmon bilay ko tan pikakasik  
ya napalabas ko 'yan labin inulesay  
managaag mon liwawa.