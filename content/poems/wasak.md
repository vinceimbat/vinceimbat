---
title: "Wasak"
date: "2023-01-19"
aliases:
- "Wasak"
tags:
- "evergreens"
---
Nakayuko ako nang makita ko  
ang nakabaliktad na salagubang  
sa gitna ng daan.  

Pinulot ko siya at inilipat  
sa damuhan na bahagyang natutuwa  
at may nailigtas akong buhay.  

Tumalikod ako upang bumalik  
sa daan nang biglang  
may narinig akong napisa.  

Sa swelas ng tsinelas ko naroon  
nakadikit ang suso at talukap nitong wasak  
wasak na wasak.  