---
title: Perdonam Iray Dumaralos
date: 2020-02-19
tags:
  - seedlings
  - pangasinan
sr-due: 2022-07-09
sr-interval: 1
sr-ease: 230
---
Lilinisay dumaralos so kaumaan  
panamegley na ngalab  
ed nguroy bislak ya emben to.

Angobay dalang so sampot  
na nampopoteray pagey,  
daydayamin agla abagot-bagot.

Angga'd managaag la  
so interon kaumaan ya nalipos  
na mansayaw ya asewek.

Mangansiyon la'd satan so dagem  
ya nanlapo'd amianen ya manibok  
tan kalkalnan mamatey ed pool.

Kaerep na apoy mamatanir lay asewek  
ya mametek ed sayan alog  
paonla'd saman ya sitio.

Tan diya'd isabi bilunget,  
kasempet na dumaralos  
say dalin et manbukbukor lalamet.

Ed kaaralmay labi kaandi asewek,  
say kaumaan ya datin binmalitok  
magmaliw ya bangkay ya dinmekereket.

Oniya uurasay dumaralos  
so kasalanan to'd dalin ya lamesen to  
lalamet kabangon tod malet ya ugip to.

***
Impatalos ed Filipino: [[translations/patawarin mo ang mga magsasaka|Patawarin Mo Ang Mga Magsasaka]]