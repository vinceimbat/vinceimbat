---
title: Baker Hall, 1927â€“
date: 2024-09-08
aliases: 
draft: false
tags:
  - translations
  - poems
  - filipino
  - seedlings
sr-due: 2024-09-11
sr-interval: 2
sr-ease: 230
---
Tagamasid ka noon
ng mga nagugutom na babae't bata
pumuputok ang mga buto
sa kanilang mga balat
habang naglalakad
sa likod ng mga alambreng bakod
amoy ng nasusunog na laman
humahalo sa banal sa usok ng insenso
mula sa bawat misa idinaraos ng bawat pari.

Wala na sila lahat
pero nandito ka pa rin
nakatayong walang kibo
nagmamasid pa rin, nakikinig
ikaw na tagapamahala ng mga
nalimot na kaluluwa
apat mong sulok na hindi natitinag
pinagtatawanan mo ang patay.

Subalit nakikita ko ang malulungkot mong bintana
mga matang pagod sa nakaraan
mga matang pagod sa mga bagay na hindi namin nakita
mga bagay na hindi na sana namin makikita.

Ba't nandito ka pa rin?
Kelan mo sasamahan ang sanlibong mga kaluluwang
minsan naglakad sa loob ng yong mga dingding?

Ikaw Baker Hall
O, ang pinakamatibay
sa lahat ng halimaw na itinayo
sa dibdib ng ina ko.