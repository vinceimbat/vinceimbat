---
title: Baker Hall, 1927â€“
date: 2024-09-08
aliases: 
location: [14.16175835,121.24277101674961]
draft: false
tags:
  - translations
  - poems
  - filipino
  - seedlings
  - buhian
sr-due: 2024-09-16
sr-interval: 5
sr-ease: 230
---
Tagamasid ka noon  
ng mga babaeng tulala  
mga tumatangis na bata  
mga butong pumuputok  
sa mga abuhing balat  
na naglalakad sa likod  
ng mga alambreng bakod  
na pumapaligid sa parang  
na binalot ng amoy  
ng nasusunog na lamang  
humahalo sa banal sa usok ng insenso  
mula sa bawat misang idinaraos  
ng bawat pari.

Wala na ang mga babae.  
Wala na ang mga bata.  
Subalit, nandito ka pa rin.  
Nakatayong walang kibo.  
Nakikinig. Nagmamasid.  
Ikaw na tagapamahala  
ng mga kaluluwang ipiniit mo  
sa mga pader  
ng di natitinag mong impyerno.

Pinagtatawanan mo ang mga patay.  
Ikaw na walang hinagpis sa likod  
ng malulungkot mong bintana?  
Mga matang pinagod ng kasaysayan.  
Mga matang pinagod nga mga bagay  
na hindi namin nakita,
na hindi na sana namin makikita.  

Bakit nandito ka pa rin?  
Kelan mo sasamahan  
ang sanlibong mga kaluluwang  
minsan naglakad sa loob  
ng iyong mga dingding?  
Ikaw, Baker Hall,  
ang pinakamatibay  
sa lahat ng halimaw na itinayo  
sa dibdib ng ina ko.