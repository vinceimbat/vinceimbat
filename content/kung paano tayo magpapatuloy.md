---
title: Kung Paano Tayo Magpapatuloy
date: 2022-11-28
aliases:
  - poems/kung-paano-tayo-magpapatuloy
location:
  - 14.1698203
  - 121.2362341
tags:
  - poems
  - filipino
  - seedlings
sr-due: 2027-03-12
sr-interval: 952
sr-ease: 270
---
Ang paraan ng guro  
ay hindi  
gawa gawa gawa  
kundi  
gawa pahinga gawa  

Parang tibok ng puso  
Parang paghingang malalim  
Parang maikling lakad sa hapon  
Ng ermitanyo sa gitna ng gubat  
Magliliwaliw  
Kung saan saan makakapunta  
Ngunit  
Pagsapit ng dilim  
Babalik  
Babalik sa pinanggalingan  
Magpapahinga muna  
At hindi magsasabi  
Kung kelan ang susunod na lakad  
Dito na muna  
Sa tabi ng nagbabagang apoy  

Dahil ganito tayo magpapatuloy  
Ngayong wala na siyang  
Naging apoy natin  
Sa mga gabing napakalamig  

Hingang paloob  
Hingang palabas  
Ti  
Bok  
Ti  
Bok  

Ang siklong nasa bawat  
Bagay at nilalang sa kalikasan  
Pagsikat, paglubog,  
at pagsikat muli ng araw  
Pamumukadkad, pagkalanta,  
at pagsibol muli ng bagong usbong  

Ito ang susunod na aralin  
Ng gurong  
Maagang lumisan  