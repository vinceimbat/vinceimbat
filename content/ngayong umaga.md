---
title: Ngayong Umaga
date: 2024-09-08
aliases: 
draft: false
tags:
  - translations
  - poems
  - filipino
  - seedlings
---
Habang naglalakad pauwi sa Data
pagkatapos bumili
ng pananghaliang gulay at karne,
ipininid ko ang aking payong
nang hinangin ang isang makapal na ulap
na lumamon sa araw
sa ibabaw nitong maliit na tindahan
sa silong ng mayabong na rambutan,
kung saan lahat ng matatandang aleng
iniwan na ng mga anak nilang nagsilipiran
ay namumugad magkakasama
inaalala ang magagandang araw na lumipas,
habang nagtatanong ang isang batang ginoong
lulan ang bisikleta
tinatanong kung nagmura na ba ang kamatis,
lahat nagaganap
habang ang ulap, sa wakas,
ay nakadaong na sa pinakatuktok ng Makiling
sa likuran ng lahat kung saan ito mananatili
aali-aligid ng matagal-tagal
ngayong umaga.

***

Naglalakad pauwi pagkatapos bumili
ng gulay at karneng panananghalian
ngayong umaga sa Data Street,
sinara ko ang payong
nang takpan ng makapal na ulap ang araw
at mahanging dumaan sa'ming ibabaw,
sa ibabaw nitong maliit na tindahan
sa silong ng mayabong na rambutan,
kung saan lahat ng matatandang aleng
iniwan ng mga anak na nagsiliparan,
ay namumugad katabi ang isa't-isa
inaalala ang magagandang araw na lumipas,
habang dumarating ang isang bata-batang ginoong
nakasakay sa bisekleta
tinatanong kung nagmura na ba ang kamatis,
lahat ay nagaganap
habang ang ulap, sa wakas,
ay nakarating na sa pinakatuktok ng Makiling
sa likuran ng lahat kung saan ito mananatili
aali-aligid ng matagal-tagal
ngayong umaga.